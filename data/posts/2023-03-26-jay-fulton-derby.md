---
title: 'Jay Fulton foran south Wales derby'
excerpt: 'Kontrastene kan fort bli store når south Wales derby spilles rett etter en landslagspause. Walisere som nå står skulder til skulder og heier landet frem vil bare noen dager senere være mer splittet enn en gjennomsnittlig isdessert med banan.'
coverImage: '/images/Jay Fulton Cardiff.jpg'
date: '2023-03-26' 
author:
  name: Bård Olav Nilsen
  picture: '/images/authors/[bilde av deg]'
ogImage:
  url: '/images/Jay Fulton Cardiff.jpg'
---


Kontrastene kan fort bli store når south Wales derby spilles rett etter en landslagspause. Walisere som nå står skulder til skulder og heier landet frem vil bare noen dager senere være mer splittet enn en gjennomsnittlig isdessert med banan.

I de siste oppgjørene har Swansea regelrett sønderknust Cardiff. Faktisk har Swansea bare tapt en av de siste åtte kampene mot nabobyen og fjorårets dobbeltseier var den første i oppgjørets 110 år lange historie. Dermed var skryterettighetene sikret i lang tid fremover. I hvert fall frem til neste derbykamp.

Statistikk og historie betyr lite når Jay Fulton og resten av Swansea tar turen østover 1. april, men de er smertelig klar over betydningen av oppgjøret og forventningene fra fansen. "Jeg tror det er et spill som tar vare på seg selv når det gjelder mentalitet, du trenger ikke bygge det opp fordi vi vet hva som står på spill og hva det betyr" sier Jay Fulton som nylig signerte ny kontrakt med klubben frem til 2026.

Han trekker også frem betydningen av seieren mot Bristol i siste serierunde før landslagspausen. "Å gå inn i det med seieren over Bristol City er enormt for oss. Forhåpentligvis kan vi ta litt selvtillit inn i den kampen.". 
