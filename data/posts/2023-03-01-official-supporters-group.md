---
title: 'Official International Supporters Group'
excerpt: 'Visste du at Jack Army Scandinavia er anerkjent av Swansea City som offisiell supporterklubb? Det er vi. I 2019 ble vi tatt opp som en av Swanseas internasjonale supporterklubber og har egen seksjon på Swanseas egne hjemmesider. Så hva betyr det for oss?'
coverImage: '/images/Supporter-Flags-Jack-Army-Scandinavia.jpg'
date: '2023-03-01'
author:
  name: Eirik Reksten
  picture: '/images/authors/eirik_reksten.jpg'
ogImage:
  url: '/images/Supporter-Flags-Jack-Army-Scandinavia.jpg'
---

Visste du at Jack Army Scandinavia er anerkjent av Swansea City som offisiell supporterklubb? Det er vi. I 2019 ble vi tatt opp som en av Swanseas internasjonale supporterklubber og har egen seksjon på Swanseas egne hjemmesider. Så hva betyr det for oss?

## Tur til Swansea?

Om vi ønsker å reise på kamp til Swansea, har vi en kontaktperson som hjelper oss å booke billetter til hele gruppen. Da passer de også på å plassere oss der vi passer best inn basert på hvem som reiser, f.eks. i familieseksjonen om vi har barn med oss.

I tillegg er de behjelpelig med å finne andre ting vi kan gjøre mens vi er i Swansea, det være seg tour på Swansea.com Stadium eller noe helt annet.

## Fan Forums

Swansea City arrangerer fan forums fra tid til annen. Noen av disse holdes online for internasjonale supporterklubber, slik at vi kan involvere oss i klubben. Vi har også mulighet til å be om at det holdes en slik dersom det skulle være noe spesielt vi ønsker å ta opp.

Det har vært flere av disse de siste årene hvor vi har fått møte flere prominente skikkelser fra klubben. Eksempler inkluderer Alan Curtis, Lee Trundle og Leon Britton.

Denne sesongen har Swansea begynt å streame disse på YouTube. Det gjør det enda lettere å følge med, selv om man fortsatt får mer involvering i et faktisk møte.

## Global Jacks

Global Jacks er et initiativ for å gi en felles plattform for de internasjonale supporterklubbene. Samlet kan vi potensielt få til arrangementer og tiltak vi ikke ellers hadde hatt mulighet til. Det har blant annet vært arrangert tur til Swansea for Global Jacks til kampen mot Sunderland i høst (Swansea vant 2-1). I tillegg har vi tilgang til tilbudspriser på flere overnattingssteder i Swansea, foreløpig ut denne sesongen.

Man kan også melde seg inn i [Facebookgruppen til Global Jacks](https://www.facebook.com/groups/177472430026380).

## Annet

Nå og da dukker det opp andre initiativ for supporterklubbene. Vi har blant annet fått henge opp flagg på stadion under pandemien og fått rabattkoder i nettbutikken. Vi skal forsøke å legge ut informasjon om dette på nettsidene våre når det dukker opp nytt.

Alt i alt er det bra for oss at vi er tatt under vingene til klubben. Nå gjelder det bare å engasjere seg litt mer for å få mest mulig igjen for det.
